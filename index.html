<!DOCTYPE html>
<html lang="en">
    <head>
        <meta charset="UTF-8"/>
        <meta name="viewport" content="width=device-width, initial-scale=1.0" />
        <title>Chatbot scripts</title>
    </head>
    <body>
        <h1>Explanation of call:</h1>
        <p>Aap ne abhi eik aisay shaks k saath phone par baat ki, jisko aap jantay hi nahi thay. Wo shaks eik qaabil-e-aitemaad idaaray ka mulazim honay ka bahaana kar raha tha. Asal mei wo shaks LUMS ki team ka eik numainda tha jisne eik cybercriminal ki naqal ki hai. Usne aapko eik link par click karnay k lye raazi kia. Iss trah k gair tasdeeq shuda aur anjaan logo ki traf se bhejay gaye links par click karna bohat khatarnaak hai. Aayein dekhtay hain k usne aapko esa karnay par kesay raazi kia.</p>
        <h1>Social influence</h1>
        <p>Usne social influence k tareeqay istemaal kiye. Social influence k 2 aisay tareekay kaafi aam hain:</p>
        <h1>Authority</h1>
        <p>Authority (ikhtiaar/taaqat): Koi shaks aap par taaqat rakhnay ka daawa karta hai yaa kisi qabil-e-aitemaad ya sarkaari idaray (misaal k tor par aapka bank yaa koi wafaaqi idaara) se honay ka daawa karta hai yaa ye kehta hai k apni nokri yaa position ki waja se uskay paas khaas ikhtiar hai (misaal k tor par Professor, CEO, wagera wagera). Wo aapka faida uthaana chahta hai aur agar aap uski baat naa maanein tou apko manfi nataij suna kar daraata hai aur apkay dil mei khof paida karta hai.</p>
        <p>Authority (ikhtiaar/taaqat): Log hukaam aur ikhtiar k upar zyada sawaal nahi uthatay. Authority k paas apko manfi nataij ki dhamki denay ka ikhtiaar hota hai (misaal k tor par maali nuqsaan). Wo aksar auqaat apni taaqat dikhanay k lye Professor yaa CEO jesay titles ka istemaal kartay hain.</p>
        <h1>Social proof</h1>
        <p>Social proof (Samaji saboot): Ye aik aur social influence ka tareeka hai jo iss cheez ka faida uthaata hai k log apnay jaisay aur logo k tarz-e-amal ki naqal kartay hain. Yani k log puray group k saath chalna chahtay hain aur jo sarey log kar rahay hon, wohi karna chahtay hain. Cybercriminals apko ye boleinge k eik bohat bara group (misaal k tor par kuch logo k naam le kar) ne eik khaas kaam kia yaa eik khaas tareeqa apnaya, jo aap mei mazeed aitemaad aur bharosa paida karta hai. Aap aksar aisay group se taluq rakhtay hain yaa unkay aimaal aur unki soch ko samajhtay hain.</p>
        <p>Social proof (samaji saboot): Misaal k tor par aisay logo ka naam le kar jinko aap jantay bhi na hon, aisa mehsoos hota hai k bohat se dusray logo ne call karnay walay ki darkhwast par bharosa kia aur uski baat maan li. Aapki yehi harkat karnay k imkanaat barh jatay hain.</p>
    </body>
</html>
